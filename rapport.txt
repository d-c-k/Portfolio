Scrum:
En arbetsmetod där man delar upp arbetet i mindre delar som utförs under så kallade sprintar, vanligtvis från några dagar till ett par veckor. 
Vid varje avslutad sprint presenteras resultaten för en s.k. produktägare som representerar kunden. På detta vis, med regelbundna avstämningar,
följer arbetet kundens vision och önskemål närmare och risken för missförstånd minskar.

För och nackdelar med scrum:
Något jag tyckte var bra med scrum var att det hela tiden var tydligt exakt vad man skulle göra. Tät kontakt inom gruppen och 
tydligt avstyckade ansvarsområden gjorde att arbetet flöt på friktionsfritt även fast det mesta gjordes på distans.
Jag kan även verkligen förstå nyttan av regelbundna och täta redovisningar för produktägaren i större projekt.
En möjlig nackdel jag kan se är svårigheter i att uppskatta hur mycket man hinner med under en sprint.

Grafisk profil:
En manual för hur ett företag ska presenteras grafiskt. Bör innehålla riktlinjer och regler för hur t.ex logotyp, färger och typsnitt ska användas.
Syftet med en grafisk manual är att ge alla delar kopplade till företaget en så enhetlig känsla som möjligt även när grafiskt material produceras
på olika ställen och av olika människor och andra företag.

För och nackdelar med grafisk profil:
Jag kan inte direkt se några nackdelar med en grafisk profil. Grafisk form/design ska enligt mig vara funktionell i första hand och estetiskt 
tilltalande i andra, i annat fall sysslar man med dekoration. Att vara konsekvent i sitt formspråk är väldigt viktigt för ett företag, inte bara 
för igenkänningsfaktorn utan kanske framför allt för att ge ett professionellt intryck.

Tillgänglighetsriktlinjer:
För att göra internet tillgängligt för så många som möjligt har det satts upp riktlinjer för hur man kan anpassa sitt digitala material.
Till exempel ska alla element som inte är text ha en alternativ beskrivning så att skärmläsar-program kan beskriva innehållet för synskadade.
Ett annat exempel kan vara att man i koden anger vilket språk som används så att sidan kan översättas automatiskt.

För och nackdelar med tillgänglighetsriktlinjerna:
Att så många som möjligt kan ta del av ditt offentliga material är ju alltid en styrka och flera av riktlinjerna är ju egentligen exempel på bra 
design och bör implementeras alldeles oavsett. Dock finns det en del som kräver större insatser t.ex. syntolkning och textning av videomaterial 
vilket kanske inte alltid är realistiskt beroende på budget och tid.